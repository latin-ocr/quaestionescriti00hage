53

Vita.

 

, Natus sum eg0‚ Carolus Paulus Adolphus Maximilianus de Hagen,
Erfortiae anno 1861 a. d. III. Non. Sept. patre Eduardo, matre Augusta
de gente Bischoff. Patrem, qui arti pingendi operam dat, et matrem
superstites esse laetor. Fidei addictus sum evangelicae. Ac primis qui-
dem litterarum elementis imbutus sum per duos annos in schola quadam
cum gymnasio coniuncta. Tum anno 1870 in sextam classem gymnasii
regii Erfortensis receptus sum, unde ineunte anno 1879 maturitatis testi-
monium adeptus sum. Quo facto Halas me contuli, ubi per bis sex menses
philologiae classicae et historiae vacavi. Scholas vaudivi Dittenbergeri‚
Duemmleri‚ Haymii, Hilleri, Keilii, Schummii, Zacheri. Sodalis fui pro-
seminarii philologici, cui praeerat Hillerus, et societatis historicae, cuius
exercitationes moderabatur Schummius. Anno insequenti, cum Bonnam
demigrassem, valde me auxerunt Bel-naysius (†)‚ Buecheler, Kekuleius,
· Kleinius, Leo, Schaefer (†), Usener. Particeps fui exercitationum seminarii
philologici inferioris auctore Leone. Hieme autem implicitus sum morbo
gravissimo. Ubi primum recreatus sum, Lipsiam profectus me applicavi
ad G. Curtium (†), Ecksteinium (†), Lipsium, C. Hermannum‚ Ribbeckium‚
Roscherum, Seydelium, Zarnckium. Lipsius permisit, ut sodalis essem
seminarii philologico-historici‚ G. Curtius me in societatem grammaticam
Graecam recepit, Ecksteinius‚ seminarii paedagogici exercitationibus ut
adessem, permisit. Ineunte anno 1882 demigravi Berolinum, ubi per bis
sex menses scholas frequentavi E. Curtii, Joh. G. Droysenii (†)‚ Roberti.
Praeterea Curtius in societatem archaeologicam me recepit, Mommsen, ut
seminarii historici exercitationibus interessem, permisit. Hieme iterum
morbo illo affectus sum idque adeo, ut per duos annos (1883- 85) plane
studio litterarum desistere coactus sim. Sed cum animus corpusque refecta
essent, tanto amore litterarum sane nunquam exstincto impletus sum,
ut academiae Marburgensis sodalis fierem. Hic per ter sex menses scholas
audivi Bergmanni, Birtii, Cohenii, Caesaris (†), Herrmanni‚ Lenzii, Niesii,
Sehmidffii, Varrentrappi. Praeterea exercitationibus philosophicis, quas
Bergmannus moderabatur, vacavi, seminarii historici, cui Lenzius prae-
erat, sodalis fui.

His viris doctissimis, qui de me bene meriti sunt, ex animi sententia
gratias ago, imprimis Hillero, Lenzio, Niesio.

