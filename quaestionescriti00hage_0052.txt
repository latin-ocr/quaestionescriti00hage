592

itur ad Helvetios ¹), unde clam in Galliam Cisalpinam descen-
deret. Sed ne hoc quidem institutum perficere potuit3 incidit
enim in latrone5‚ qui eum captum ad Gallorum principem duxe-
runt, cui nomen Camelus vel Camillus erat. Eum Appianus
hospitem, Dio inimicum fuisse Bruti narrat. Ab hoc agnitus
et receptus est3 idem tamen Antonio nuntiavit Brutum captum
esse, Antonius eum occidi iussit ²). Quod factum esse in Se-
quanis maxime probabile est3 nam et Orosius Livium secutus
Brutum a Sequanis captum et occisum esse narrat ⁸) et apud
Livium ⁴) a Capeno Sequano occisum esse Brutum scriptum vi-
demus3 neque enim dubium videtur, quin Capenus ille idem
habendus sit ac Camelus sive Camillus Vellei et Appiani. Non
minus hic loeus ipsi rei aptissimus est; cum enim D. Brutus ab
Allobrogibus fere profectus primum Rhenum petierit, deinde,
priusquam eo pervenisset, hoc itinere relicto aliam breviorem
viam Aquileiam versus capessiverit, necesse fuit eum per Se-
quanorum fines permeare. Quare optime id, quod Livius tra-
didit, rei convenit nec cum Drumanno (1, p. 358) reiciendum

est.

 

1) quam memorat Strabo IV„ 208.

2) App, 3, 98; Velleius Paterculus 2, 64
3) Oros. 6‚18‚7‚

4) Liv. 120.

