25

··Postrema est causa regis Deiotari. Iam anno 45 mortuo
Mithridate Pergameno res Galatiae mutatae erant, et Deiotarus id
videtur egisse, ut omni Galatia, etiam ea parte, quam habuerat
Mithridates, potiretur. Deiotaro 'obstitit Castor, qui et ipse erat ex
regio Gallograecorum genere. Caesar nihil constituit, videtur
enim rem protulisse, donec ipse in orientem veniret, cum Parthis
bellum illaturus esset. Eo autem interfecto Deiotarus omnia,
quae Caesar ei eripuerat, in suam rursus potestatem redegit.
Α Magna-vero pecunia rem eo perduxit, ut Antonius ex actis
Caesaris illi omnia confirmaret et decreto totum imperium
Deiotaro defeiffret Antonius legem Iuliam de rege Deiotaro
promulgavit, ex qua Deiotarus ita est restitutus, ut a Caesare
vix sperare potuit1). Videmus igitur ea ab Antonio perfecta
esse, de quibus sine dubio Caesar commentarios reliquerat, neque
Antonium in omnibus rebus suam secutum esse libidinem arbi-
triumque. Confirmatur igitur quodammodO, quod Appianus
dicit (l. c. 382) nihil aut parva Antonium ipsum, sed omnia ex
Caesaris commentariis fuisse. (Ἀντώνιος γάρ οὐδὲν αὐτὸς, ἦ
πάνυ σμικρά, πάντα δὲ ἐκ τῶν Καίσαρος ὑπομνημάτων διῳκήκει).
Nam etsi concedendum est Appianum rem in maius auxisse,
tamen exempliS, quae supra demonstravimu5‚ Antonium res a
Caesare institutas perfecisse confirmatur. Nec minus haec exempla
docent ea, quae Cicero de Antonio protulerit, caute esse acci-
pienda, cum ille incredibili quodam in Antonium odio impletus
eum omnia suo ipsius arbitratu fecisse argueret.

Cap. ΙΙ.
De bello Mutinensi.

”Quoniam de actis Caesaris dixi, nunc ad ipsum bellum
Mutinense accedo. Quod ut melius intellegatur, ea quoque, quae
praecedunt, breviter percurram. Μ. Brutus in Capitolio a. d.XVlII.
Kal. Apriles orationem hahuit, qua veteranis pollicitus est se

 

1) cio. Phil. 2, 94. cf. Niesius, Rhein. Mus. XXXVIII, p. 595 ff.

